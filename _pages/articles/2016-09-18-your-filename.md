---
layout: page
permalink: /software/wordpress/
title: Wordpress
tags:
  - bitprepared
  - programmi
  - wordpress
modified: {}
featured: wordpress.png
published: true
---
---
layout: page
permalink: /software/wordpress/
title: Wordpress
tags: [bitprepared, programmi, wordpress]
modified: 2015-08-28
featured: wordpress.png
---

## prova



Osservando il cielo
	
	
		Esiste la possibilità di applicare i mezzi informatici, sempre più avanzati che abbiamo a disposizione, alle esperienze e alle attività scout? Questo è proprio quello su cui ci siamo interrogati durante questo campetto. La risposta è sicuramente positiva, come abbiamo già sperimentato nella creazione virtuale del percorso rettificato belga durante le missioni e nell’utilizzo del programma Flora per il riconoscimento delle piante. Giovedì sera abbiamo affrontato la stessa questione spostando però lo sguardo da ciò che abbiamo intorno per alzarlo verso il cielo stellato.
Infatti come i marinai nei secoli passati utilizzavano le mappe stellari e gli strumenti a loro disposizione, come per esempio la bussola, allo stesso modo anche noi abbiamo utilizzato i mezzi più utili a cui possiamo accedere per osservare il cielo notturno. Il primo che abbiamo utilizzato è il programma Celestia, che permette di osservare i pianeti in tempo reale. Alcune sue interessantissime funzioni sono la possibilità di velocizzare lo scorrere del tempo per osservare i moti dei pianeti e la funzione di ricerca delle eclissi dei prossimi anni per vedere la situazione di quella determinata giornata futura.  
Abbiamo poi realizzato i nostri personali astrolabi, formati da un cerchio di plastica trasparente oscurato in parte e uno di carta con disegnate le varie costellazioni. Fissando le due parti con un fermacampione e ruotando la parte superiore fino a far corrispondere la porzione ancora trasparente con il mese di agosto, abbiamo potuto osservare la volta celeste di questo periodo e utilizzarla per riconoscere in cielo le costellazioni. La vera particolarità dei nostri astrolabi è il tocco artistico e assolutamente personale presente nella parte inferiore, disegnata infatti a mano da ognuno di noi basandosi su una versione stampata.  
Dopo aver terminato la costruzione ci siamo divisi in squadriglie e abbiamo avuto la possibilità di utilizzare sui tablet un’altra applicazione, Google Sky Map, che visualizza sullo schermo le costellazioni presenti nella zona del cielo verso cui si sta puntando, ma anche le comete di passaggio e le galassie. Ci è piaciuta molto questa esperienza, perché questa funzione si è rivelata un aiuto determinante nel riconoscere con facilità le stelle che stavamo osservando.
Abbiamo poi avuto un momento di squadriglia attorno al fuoco per riflettere e confrontarci su come stiamo vivendo questo campetto che ci sembra appena iniziato e sta invece già volgendo al termine. Ci siamo anche impegnati nell’inventare e creare con le stelline luminose una costellazione che fosse in grado di rappresentare la nostra squadriglia. Gli Ikarus hanno disegnato dei gemelli, simbolo dell’unione della loro squadriglia, e le Phoenix un pungitopo, pianta che hanno incontrato in continuazione nella loro missione e che ha contribuito a legarle attraverso momenti di risate e battute. Noi Legacy abbiamo invece rappresentato una barca, che simboleggia non solo il viaggio che ognuna di noi ha affrontato per arrivare a questo campetto e l’incognita che questa esperienza era per noi, ma anche il nostro essere unite come un equipaggio a cui spetta governare la barca durante questi cinque giorni.  

Chiara Marcone

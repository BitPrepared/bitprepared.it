---
layout: page
permalink: /eventi/epppi/
title: Essere solidi in una società immateriale
tags: [bitprepared, epppi, rs]
modified: 2023-04-25
# featured: wordpress.png
---

Essere sale della terra. Che cosa significa? 

E’ la missione di ognuno di noi ed ha a che fare con il nostro agire politico. 

Politica? No basta! Ne ho abbastanza e non mi interessa. I nostri politici non sanno niente della vita di noi cittadini… non sanno niente della nostra terra. 

Ma si deve andare oltre a questo, e scoprire il vero significato delle cose. Scelta politica significa prendersi cura con responsabilità del proprio territorio, non solo (ma perché no, anche) attraverso l’appartenenza ad un partito. Ed allora ecco: essere sale della terra vuol dire cambiare il mondo un pezzo alla volta, partendo dal nostro piccolo pezzettino di giardino. 
Scelta politica è ad esempio un campo di servizio che porta un clan milanese a  Pozzallo, per conoscere la realtà dell’immigrazione clandestina, tornando a casa con lo spirito di accoglienza siciliano … e cercare di diffonderlo nella grigia e fredda Milano. 

Essere sale della terra vuol dire mettere in piedi una cooperativa che aiuta le donne ad uscire dalla disoccupazione: non si promettono sussidi, ma si insegna un lavoro, riciclando materiali di scarto dal Festival del Cinema di Venezia. Oppure un’associazione che si occupa delle carcerate, dando loro una ragione di credere nel futuro e nel riscatto. Non è altro che … lasciare il posto dove si vive migliore di come lo abbiamo trovato. Frase scontata, ma il vecchio B.P. ci aveva visto lungo e per voi RS questa è una delle “parole maestre” che può guidarvi lontano nelle vostre strade.

Anche il Papa ci ha esortati a vivere il nostro mondo con quella responsabilità che noi scout ormai conosciamo bene. 

Ma la conosci veramente? Magari ci hai pensato, magari sai di cosa si tratta, magari hai capito benissimo … ma hai mai toccato con mano cosa vuol dire essere sale della terra?

Con il nostro evento vogliamo darti l’opportunità di essere sale della vita, attraverso l’incontro e il confronto con chi questa scelta l’ha fatta e la porta avanti a testa alta, come stile di vita e profonda vocazione.

Siamo chiamati ad essere il lievito nel pane, cioè un agente di cambiamento silenzioso che trasforma ogni cosa con cui viene a contatto in qualcosa che nutre e rinfranca.


Ti aspettiamo!!

Iscriviti al seguente link: [https://buonacaccia.net/event.aspx?e=16724](https://buonacaccia.net/event.aspx?e=16724)

---
title: Stage per capi
published: true
layout: page
description: Stage per capi 2016
modified: 2016-09-24
author: zuccamarghe
category: articles
tags:
  - bitprepared
  - stage
  - specializzazioni
featured: images/pages/stage.jpg
permalink: /eventi/stage/
---
Il 24 e il 25 Settembre nella splendida cornice della [base di Costigiona](costigiola.it) uno stage per capi sul tema delle tecnologie digitali applicate allo scautismo.

Il tema è sicuramente uno di quelli caldi all'interno della nostra associazione: come coniugare le nuove tecnologie con lo scautismo? Cosa attirra così tanto i nostri ragazzi in questi mondi virtuali che ci sembrano così lontani? Tanti interrogativi e spunti che ci portano però al nocciolo della problematica ben individuata dall'[articolo di PE](http://pe.agesci.it/digitale-uno-strumento-un-ambiente/) del mese scorso: come possiamo essere i loro fratelli maggiori in un mondo che noi neanche conosciamo bene?

Nei tre anni in cui lo stage si è tenuto abbiamo portato avanti un uso creativo della tecnologia attraverso programmi ed applicazioni che si possono usare durante le attività. Ci siamo sempre confrontati cercando insieme una strada in questi strani mondi digitali che i nostri ragazzi abitano con una naturalezza a noi sconosciuta.

Lo stage porta avanti una ricerca condivisa di cosa voglia dire essere scout nell'era del Web 2.0 e dei suoi strumenti e delle sue applicazioni. La legge e il nostro rapporto con software liberi e proprietari, ma anche con i formati dei nostri documenti che allo stesso modo possono essere liberi o di proprietà di terzi. Abbiamo portata ad esempio diversi tipi di hardware che ci permettono di essere essenziali, laboriosi ed economi e al tempo stesso contrastare il digital divede all'interno dei nostri gruppi ed unità.

Di fronte al dubbio cruciale che ci attanaglia tutti noi capi scout: ma cosa ci fanno i ragazzi con quegli schermi omnipresenti? Abbiamo cercato una risposta nel più classico dei racconti giungla: [La caccia di Kaa](https://100giungla.wordpress.com/tag/la-caccia-di-kaa/). Nel racconto ad attrarre Mowgli è la possibilità di esprimersi senza regole mentre agli adulti spetta il compito di evitargli i rischi maggiori e proporgli una vita sì fatta di regole, ma anche di una libertà diversa che nasce dalla loro condivisione.

Tutti i temi che più ci interessano erano quindi lì ed è anche colpa nostra il non averli saputi valorizzare prima, promuovere la conoscenza dello stage e metterlo in un momento di minor carico per tutti noi capi.

Vi aspettiamo perciò numerosi l'anno prossimo certi che i temi non smetteranno di essere caldi e attendendovi proprio per quella formazione continua così importante per il nostro servizio.

Be ready Bit Prepared

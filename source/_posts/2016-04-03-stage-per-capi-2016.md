---
title: STAGE PER CAPI “DIGITO ERGO SUM”:

categories:
    - capi

---

## vivere ed educare nell’era digitale.

Una delle nuove **sfide educative** dei nostri tempi è l’**equilibrio** nel rapporto con la **tecnologia**. Il **Papa**, in più occasioni, ha affermato l'**importanza della rete** e delle reti sociali in essa contenuta, in quanto rappresentano “porte” e **“nuovi spazi di evangelizzazione”**.

*Quindi questa sconosciuta è da **avversare** o da **assecondare**?*

Lo *smartphone*, i *wearable*, l'*internet of things* e le *applicazioni* come WhatsApp,
Facebook, Telegram, Twitter, Instagram e via dicendo, sono sempre più parte delle vita di
capi e ragazzi. E’ **necessario interagire** con le nuove tecnologie e noi capi abbiamo la
responsabilità di **essere preparati**, per dare ai nostri ragazzi **testimonianza** e confronto di
un loro **uso consapevole** e **responsabile**.

La pattuglia *Informazione e Tecnologia della Base di Costigiola* prepara per voi questo
**stage** per capi alla scoperta della **tecnologia**. Attraverso un **percorso** che parte da uno
sguardo al passato, neanche tanto remoto, scopriremo pregi e difetti dei **nuovi mezzi di comunicazione** e delle tecnologie disponibili, giungendo al **come** e al **perché** dell’uso di questi strumenti nella nostra azione educativa, in modo consapevole e con **intenzionalità educativa**. Troverete **spunti di riflessione** da riportare in Co.Ca., **idee** per attività di branca
e **strumenti pratici** da utilizzare con i ragazzi.

*Ricordate! Un **capo preparato** ad accogliere le sfide, **è** un capo **sempre pronto** a rispondere alle domande dei ragazzi.* 
Questo stage per capi vuole essere una **risposta**
all’innata esigenza dei capi di **essere preparati** sulla frontiera.
*“Be Prepared”* diceva BP, oggi forse dovremmo essere anche un po' ***Bit Prepared***!

Vi aspettiamo!

### *La Staff*